<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Programové a datové soubory</title>
    <link rel="stylesheet" href="../css/style.css">
</head>

<body>
    <main>
        <h2>1. Programové a datové soubory</h2>
        <p><strong>Soubor</strong> <em>(file)</em> je množina souvisejících dat uložených na diskové jednotce. Název
            souboru je obvykle tvořen jménem
            (ve Windows až 254 znaků) a příponou, která naznačuje <strong>typ souboru</strong>. K dalším vlastnostem
            souboru patří jeho
            velikost, autor (vlastník), datum vytvoření, datum změny, atributy, přístupová práva apod.
        </p>
        <p>K přehlednější
            práci se
            soubory slouží systém <strong>adresářů</strong> či složek <em>(directories, folders)</em>. Adresáře tvoří na
            disku typicky
            hierarchickou
            strukturu (tree - strom); základem je tzv. <strong>kořenový adresář</strong> (<em>root</em>) označený
            symbolem „/“ (Unix, Linux),
            nebo „\“
            (Windows). Každý adresář může obsahovat soubory i <strong>podadresáře</strong> (<em>subdirectories</em>).
        </p>
        <p><strong>Cesta</strong> (<em>path</em>) vyjadřuje umístění souboru vždy směrem od nejvyššího
            adresáře: <em>C:\XAMPP\mysql\bin\mysql.exe</em>
            Pro operace se soubory využíváme
            někdy <strong>zástupné znaky</strong> (<em>wildcards</em>):</p>
        <ul>
            <li> symbol <strong>*</strong> nahrazuje v názvu libovolný počet znaků (např. *.*);</li>
            <li>symbol <strong>?</strong> nahrazuje jeden libovolný znak (např. s?s.txt);</li>
        </ul>
        <p><strong>Programové soubory</strong> obsahují instrukce, podle nichž procesor ve spolupráci s
            dalšími
            hardwarovými komponentami plní konkrétní úlohy. Mohou být uloženy v již zkompilované binární podobě
            (nejčastěji ve
            <strong>strojovém kódu</strong> pro danou platformu), nebo ve <strong>zdrojovém kódu</strong>, obsahujícím
            příkazy určitého programovacího
            jazyka.
            Mezi programové soubory můžeme zařadit také <strong>skripty</strong>, soubory instrukcí v textové podobě,
            které ke svému
            spuštění
            vyžadují speciální program - <strong>interpret.</strong>
        </p>
        <p>Větší programy jsou tvořeny <strong>programovými knihovnami</strong> <em>(runtime libraries)</em>,
            speciálními soubory s připravenými funkcemi, které programy využívají pro svůj běh. Ve Windows to jsou např.
            soubory <em>DRV</em> a <em>SYS</em>(obsahující zejména ovladače čili drivery, ale i systémové funkce), nebo
            také <abbr title="(dynamic linking library - dynamicky linkované knihovny)"><strong>DLL</strong></abbr>,
            které mohou být podle potřeby za běhu (dynamicky) připojeny k jednomu i více programům.
        </p>
        <p>Některé soubory s tzv. <strong>spustitelnou příponou</strong> (např. .exe a .com ve Windows, .sh v Linuxu)
            slouží
            ke spuštění programu - aktivaci procesu v rámci operačního systému. <strong>Za rezidentní programy</strong>
            (služby, démony)
            označujeme ty procesy, které jsou spuštěny automaticky po iniciaci operačního systému (např. antivirové
            programy).
        </p>
        <p>
            <strong>Datové soubory</strong> obsahují data různého charakteru (číselné, textové, grafické, zvukové
            údaje). K jejich zpracování se
            používají konkrétní programy, a proto jsou často přípony těchto datových souborů asociovány (propojeny) s
            určitou aplikací (např. DOCX s programem MS Word, nebo XLSX s programem MS Excel).
        </p>
        <figure>
            <img src="../img/a/exe.jpg" alt="ikona souboru s příponou .exe">
            <img src="../img/a/folder.jpg" alt="ikona složky ve Windows">
            <img sizes="100px" src="../img/a/sh.jpg" alt="náhodná ikona souboru .sh v Linuxu">
        </figure>
        <hr>
        <p>&copy;Samuel Vaňuš, IT2028 15.1.2021 SŠPU Opava</p>
        <div class="id_container">
            <p>-</p>
            <div>
                <a href="../index.html">home</a>
            </div>
            <div">
                <a href="../b/index.html">2.Operační systémy</a>
        </div>
        </div>
    </main>
</body>

</html>